124

Transimus jam ad inquirendum -- uti antea promisimus ·-
quaenam passiones eligendae quaenam vero rejiciendae sint.

CAPUT SEXTUM.

DE ODIO.

Odium propensio est ad repellendum illud quod nobis
damnum quoddam vel impedimentum causavit.

Jam animadvertendum, quomodo actiones nostras cum
passionibus vel sine ipsis faciamus. Cum passionibus, uti
plerumque videtur in dominis versus famulos eorum iu
aliqua re delinquentem quodque plerumque non sine ira
procedit. Sine passionibus, uti de Socrate narratur, qui
famulum ad ejus correctionem castigare coactuS, hoc non
faciebat, quamdiu se in famulum istum animo infensum

cognosceret.

Unde sequitur, quia actiones nostrae cum passionibus vel
sine iis fiunt, tales res, quae nos impediunt vel impedive-
re‚ sine commotione nostra, ubi necesse est, amoveri pos-
se. Quid vero melius? Vel nos odio et aversione res
vitare? Vel eas rationis virtute, sine animi commotione
(hoc enim fieri posse putamus) subire? Certum enim est
nullum iude malum oriri posse, quod ree, quae nobis agen-
dae sunt, sine ira et studio agamus. Et quia inter bonum
et malum medium non adest, videmuS‚ quod, uti malum
est cum passione quadam agere, bonum esse debeat sine

illa agere.

 

