16

CAPUT SECUNDUM.

QUID 81¹1· DBUS .

Postquam jam demonstravimus Deum esse, nunc osten·
dere oportet quid sit Deus. Esse autem eum dicimus em,
de quo omnia sive infinita attributa dicuntur1). quorum
attributorum unumquodque in suo genere infinite perfectum

est.

Ut igitur sententiam nostram hac de rehdistincte expri-
mamus, quatuor sequentia praemittimus?

1. Non esse substantiam finitam ‚ sed omnem substantiam
in suo genere infinite perfectam esse debere, scil. quod in Dei
intellectu infinito nulla substantia perfectior esse possit, quam

quae jam in natura existit.

2. Non esse duas substantias sibi pares.
3. Unam substantiam alteram non posse producere.

4. In Dei infinito intellectu non esse substantiam, quam
quae sit formaliter in natura. ²)

1) Causa est, quod cum Nihil nulla attributa habere possit, Omne
omnia attributa habere debet 3 et uti Nihil nulla attributa habet, quia
nihil est, sic aliquid quaedam habet attributa quia aliquid est, et igitur
quantum plus sit, tanto plura attributa habere debet. Hinc Deus, qui
est perfectissimus, infinitus sive omnia, infinita, perfecta et omnia

attributa habere debet.

2) Cum igitur nulla sit substantia finita, omnis substantia infinite
ad ens divinum pertinere debet. Quod sic demonstratur: 1. enim vel se
ipsa determinare debet ; 2. vel ab alio determinari debuit. Non autem se ipsa
determinare potest, quia ‚ cum primum infinita fuerit, omnem suam naturam

 

