158

tanto plus essentiae habeat. Ad quod melius intelligendum,
animadvertendum est, τὸ intelligere (quanquam vocabu-
lum hocce aliter sonat) puram passionem esse; hoc est,
mentem nostram ea ratione mutari, ut alios cogitandi
modos nanciscatur, quosque antea non habebat: itaque si
aliquis, cum totum eum objectum affecit, talem formam
sive modum cogitandi acquirat, clarum est eum aliam
omnino perceptionem formae sive qualitatis iliius objecti
adipisci, quam alius qui tot non habuerit causaS, atque
igitur ad illud affirmandum vel negandum alio et leviore
actu (quippe parva vel minore augmentatione ejus conscius)
movetur. Unde perfectio cernitur alicujus, qui in veritate
est, qua differt ab eo qui extra eam est: cum enim unus
facile, alter vero non facile mutetur, sequitur unum plus
constantiae essentiaeque habere quam alterum; uti etiam
ini cogitandi modi, qui cum rebus conveniunt, quia plures
causas habuere, plus constantiae et essentiae in se habena
et quia ab omni parte cum re conveniunt, impossibile est,
ut ullo tempore aliter a re affici possint vel mutationem
pati, quia jam antea vidimus rei alicujus essentiam immu-
tabilem esse: quae omnia in falsitate locum non habent.
Quo dicto praecedenti quaestioni satis responsum erit.

 

 

