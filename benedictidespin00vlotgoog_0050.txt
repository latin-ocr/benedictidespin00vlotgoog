34

ipse patiatur? Tandem substantia cum sit principium om·-
nium ejus modorum, jure majore agens quam patiens diei
potest. Quo dicto ad omnia satis responsum esse putamus.

Hic vero objicitur. necessario esse debere primam causam .
quae corpus hoc moveat, cum se ipsum , ubi quiescit.
nullo modo movere possit: et quia clare patet in na·
tura motum et quietem esse, putant eos necessario ab
externa causa debere nasci. Sed facile ad hoc tespondere
possumus; concedimus enim, quod si corpus res esse-t per
se existens„ nec aliud attributum haberet quam quod esset
longum, latum, et profundum, tum in eo causam non esse
movendi; sed quia antea naturam ens diximus ad quod
omnia attributa pertinent, nil ei deesse potest ad produ·
cendum omne quod produci potest.

' Cum igitur hucusque dc Deo, quid sit, locuti sumus, de
attributis ejus verbo tantum dicemus , ea quae nobis cognita
duobus tantum constare, nempe extensione et cogitationes
Dicimus enim hic tantum de talibus attributis, quae vere
Dei attributa dici possunt, per quae eum in se ipso, nec
tanquam extra se operantem concipimus. Omnia igitur
quae homines praeter duo ista attributa Deo adscribunt,
si omnino ad eum pertinent. vel nominatio erunt exter-
na, uti quod sit sui constane, unicus, aeternus, et im·
mutabilis; vel quod ad operationes ejus, uti quod sit cau-
sa , praedestinator, et rector omnium rerum: quae omnia Deo
propria sunt. nec vero quid sit patefaciant: quomodo vero

 

