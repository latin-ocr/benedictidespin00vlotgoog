35⁷

bona realia acquirenda, id quod etiam tantum non semper
accidit, revera bona realia existunt, si autem impedimento.
ex apparentibus malis in realia mala degenerant.” Physica
mox „vere divina” apud eum audit ,‚scientia; etenim in
hac explicantur leges, quae a solo Deo suis inditae sunt
operibus, secundum quas omnia constanter operantur. et
quae nullo modo a nostro intellectu sed a Deo realiter exi-
stente dependent; adeo ut opera Physices considerare nihil
aliud sit, quam ipsius Dei actiones considerare.” Quibus
si Leibnitziana quoque intermixta tibi videantur, sequentia
certe solum Spinozam prae se ferunt „nil evidentius” dicen-
tia „quam nos unice quovis momento a Deo pendere, adeo
ut ne manum quidem elevare ullamve formare cogitatio-
nem, ct nihil unquam absolute sive mente sive corpore
possimus praestare ad quod actualis Dei concursus quovis
momento non requiratur; cui adeo etiam unice, non nobis de-
betur gloria, Haec et similia si attente et frequenter dig·
narentur considerare , mirarer si adeo impense gloriam quae·
terent. et hoc ipso aliis forent molesti.” Uti· vero antea
jam dixerat. „paucissimi mentem vere generosam habent,
parum de lectorum utilitate augmentoque scientiarum soli-
citi, multum autem in hoc occupati, ut alios in sui admi·
rationem rapere, atque sic propriam, quam impense sectan-
tur. gloriam quovis modo magis magisque stabilire queant.''

Quodsi jam -— finis enim nobis faciendus erit — post
hasce omnes 'l'schirnhausii lucubrationes ‚ benevolos eum
alloquentem audimus lectores: „spero ut mihi nonl‘vertant
vitio, quod post tot ingeniosissimorum virorum lucubrati-
ones aliaque praeclara cogitata, concernentia methodum
detegendae veritatis, meas etiam cogitationes in publicum
edere non dubitarim3 cum videam res inter humanas abso-
lute nihil esse arte inveniendi utilius neque quod scire plus
referat;'’ talia (dico) ab eo audientes, cogitationes illas
optaremus, ut eum non puduisset illarum autori attribuere.

