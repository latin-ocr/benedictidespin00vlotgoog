341

legitimas consequentias formandas, seu quae errori non ob-
noxiae; nam omnis error a diversarum rerum confusione,
quas distinguere docui. Quoad exemplum quod affers dc
radijs solaribuS, certe ingeniosum est, et credo quod pauci
assecuturi sint quid velis; quoad me, quia juxta praecepta
mea Physices edoctus, corporum quae vel solidissima alijs
videntur (veluti vitrum) partes in continuo motu esse, non
difficulter concipio forte possibile esse, quod solis actio ad
nos possit pervenire absque ut vitrum poros habeat; et si
haec vera causa esset hujus effectus, utique errassem, quia
diversos conceptus confundissem; sed ideo non minus ea
quae concepi de poris vera essent in se considerata, cum
utrumque fieri possit physice, sed saltem in eo error esset
positus , quod ea quae diversa ‚ licet ambo conceptibilia, non
bene dixtinxissem, et uni horum proinde attribuissem quod
alteri convenirem quamquam huno quoque errorem (siqui-
dem error) juxta ea quae tradidi optime praecavere potuis-
sem, nam opus saltem habuissem considerare proprietates
actionis rectilineae, quae ope potorum solidi corporis ad
nos pervenit, quae utique in certa re debent diversae esse,
atque hinc experientia facile cognovissem utrum primae aut
secundae causae hic sit assignandus effectus; hoc autem
dum facio, adhuc dum sum in ea sententia, hunc effectum
soliS, qui (in quamcunque partem me vertam) efficit, ut
oculi non sustinere valeant tam fortem actionem ‚¹ licet
vitrum satis crassum interpositum sit longeque ab ipso hoc
vitro remotus sim, poros necessario in eodem requirere,
licet aliunde hoc non constaret. Sed de hac re ulterius dis-
serere non opus esse credo, cum non perfecte certus sim tuas
cogitationes cum meis convenire: satis est jam exposuisse
qua ratione id quod concipitur semper verum sit, quaque
ratione absque errore legitimae hinc consequentiae possint
fieri. Hoc tamen necesse est, ut adjiciam haecce nondum
adhuc sufficere ad legitimas consequentias formandas, sed
necesse est, ut quis circa definitiones alicujus rei, hoc est

