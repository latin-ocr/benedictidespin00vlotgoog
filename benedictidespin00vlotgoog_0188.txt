172

et quid illud sit ab uno ad alterum transire trahique ‚ puerum
imaginabimur, qni prima vice ad alicujus rei perceptionem
perveniat; ex. gr. tintinnabulum ei exhibeO, quod auribus
ejus gratum efficiens sonum, appetitum sui ei injicit; vide
jam, num omittere possit appetitum cupiditatemve habere?
Affirmantem te rogo ‚ qua de causa? non quidem aliqua re
quam melius cognoscit, quia solum est quod cognoscat: nec
etiam quia malum ei sit, nihil aliud enim cognoscit, et grata
illa perceptio optima est quae unquam ei acciderit. Habebit
autem fortasse libertatem appetitum quem habet seponendi;
unde igitur sequeretur appetitum illum in nobis sine libertate
nostra incipere quidem posse, attamen nos libertatem in no·
bis habere eum amovendi. Haec vero libertas experimentum
non sustinet; quid enim esset illud qnod appetitum destrueret?
appetitus ipse? Minime, profecto; nihil enim est, quod ex
propria sua natura destructionem suam quaerit: quid igitur
erit, quod appetitum illum removeat? nihil aliud ‚ sane , quam
quod et naturae ordine cursuque afficiatur ab aliqua re quae
priore gratior est. Quamobrem, uti de voluntate tractan-
tes diximuS, voluntatem in hominibus nil aliud esse nisi
hanc illamque volitionem ab hec illaque idea causatamz
‘ita et cupiditas in eo non est praeter hunc illumve parti·
cularem appetitum. Ita ut, quando dicimus cupiditatem li-
beram esse, boc aeque valeat ac si diceremus hunc illumve
appetitum causam sui esse, h. e. antequam esset, ut esset
effecisse. Quod ipsa est absurditas, nec locum habere po-
test. Cupiditas igitur, generaliter sumta, dum nihil aliud

 

