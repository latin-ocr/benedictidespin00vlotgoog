303 ·

persuademur eo, quod ‚in postrema ad Blyenberghium epis-
tola 3ii Junij legimus, philosophum mense Aprili Am-
stelodamum se contulisse, quo de itinere et hisce in literis ,
ipso initio, sermo esse videtur. Deinde et classis in iis
-sermo fit, quae mensi Junij ineunte contra Anglos in mare
missa est. Eas autem, a prioribus editoribus, quasi „nul-
lius pretii” ¹). sepositas, quam plurimum econtra valere ad
amabilem philosophi indolem et generosum ejus animum
melius cognoscendum, lectores judicare poterunt:

Amice singularis ,

Nescio an mej prorsus oblitus sis; multa tamen concur-
runt quae suspicionem afferunt. Primo cum profecturus tibi
valedicere volebam et te, a te ipso invitatus, domi sine
dubio offendere putabam, Hagam petiisse intellexi; revertor
Voorburgum‚ nullus dubitans quin hic saltem in transitu
nos inviseriS, at tu, si Diis placet, insalutato amico, do-
mum reversus et. Tres denique septimanas expectavi, nec
hoc temporis litteras tuas videre contigit. Si igitur opini-
onem hanc meam a te amotam vis, tuis litteris facile amo·
vebiS‚ quibus ctiam indicare poteris modum instituendi com-
mercium nostrum epistolarium, de quo semel in tuis aedi·
bus locuti sumuS. Velim interim te enixe rogatum habere,
imo jam per nostram amicitiam te oro rogoque. ut serium
opus vero studio navare veliS, atque intellectus animaeque
cultui meliorem vitae partem sacrare digneris , jam , inquam,
dum tempus est, et antequam dc tempore, imo de te lapso
conqueraris, Porro ut de commercio nostro instituendo ali-
quid dicam, quo liberius mihi scribere audeas, scias me
antehac suspectum fuisse et fere pro certo habere te tuo
ingenio aliquomodo et magis quam par est diffidere, et ve·
reri ne aliquid roges aut proponas, quod virum doctum non

1) Adscripserunt cuim: „is van geender waarde.”

 

