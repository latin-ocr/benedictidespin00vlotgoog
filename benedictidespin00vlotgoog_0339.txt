323

nulla in re desis, Tot enim testimonia hac de re habeo et
adhuc ex praesentibus literis idem intelligo, ut nihil magis
imposterum conaturus sim, quam ut tanti viri spem de me
conceptam nullatenus frustrer: quod ut facilius conjicere
possiS, num scil. collati in me tui favoris unquam poeni·
teat, et proinde aliquo merear, cui generose succurrere
imposterum allaboreS, quo studia mea ex voto (qua re nihil
in bac vita exopto) mihi prosequi liceat, sequentia ad te
paulo fusius et candore Germanico scribere decrevi. Exis-
timavi semper paucos inveniri, qui tantum ardorem discendi
ostenderunt a prima aetate ac ego: sed si hoc certum, non
minus utique verum, quod tantas difficultates superandas
habuerim ad bona studia prosequenda, ut paucis simile
quid obtigisse credam; quamquam mihi hac de re gratulor:
nunquam enim absque illis ejusmodi habitum incognitas
veritates detegendi acquisivissem prout mejam possidere
confidi. Cum enim talia impedimenta (ob delectationem quam
in studijs experiebar) nullatenus possent efficere, ut hisce
abstinerem, coactus fui eadem tractare quandoque, imo
saepissime in praesentia multorum tumultuantium, atque
sic mihi haec acquisivi, ut non solum saepe in curiosa the·
cremata, nonobstante magno tumultu externorum, incide-
rim , sed quod deinceps, si otium fata concedebant, facilius
me ab omnibus externis cogitationibus potuerim liberare,
atque hac ratione brevi tempore magnos facere progressus.
Ad tale autem otium acquirendum , proh bone Deus! quan·
tos non habui labores exantlandos. Primo ultra decem an-
nos in peregrinis locis ob id praecipue me continui, quia
in patria idem non poterat obtineri ob parentum virtutem;
postea cum ob provectissimam aetatem curarum impatiens
nobis omnia sua bona concessit, et quia sorores duae mari·
tatae atque etiam talem dotem iam tum receperant, ut nihil
amplius a nobis duobus sc. fratribus desiderandum haberent ,
interim vero nobis bona reliquerunt quae viginti mille impe-
rialium non venduntur, satis bonorum habeham (licet ea

21*

