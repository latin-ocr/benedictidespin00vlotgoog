78

tos habeamus, per veram logicam alias definitionis leges
proferemus, nempe secundum distinctionem quam in natura
facimus.

Vidimus jam attributa, vel uti alii ea vocant, substan-
tiae, res esse, vel, ut melius et proprius dicamuS, ens esse
per se existens, atque igitur per se se cognoscere faciens
et ostendens. Et quod ad cetera attinet, haec nonnissi at-
tributorum modi sunt, sine quibus uec existere nec concipi

possunt. Quare definitio duorum generum vel specierum
esse debet, nempe:

1. Attributorum quae entis sunt per se existentis, quae
nullo genere aliave re, quibus melius intelligi vel explicari
possunt, opus habent: nam quia, uti entis cujusdam attri-
buta, per se existunt, etiam per se nota fiunt.

2. Eorum quae non per se sed per attributa tantum ex·

istunt, quorum modi sunt et per quae , quippe eorum genus,
intelliguntur.

Et hoc quod ad eorum sententiam de definitione attinet.

Quod ad alterum vere, Deum a nobis cognosci posse co·
gnitione adaequata, ad hoc satis responsum est a Cartesio
in responsione sua ad objectionem hac de re.

· Et quod ad tertium , Deum a nobis demonstrari non posse
a priori. ad hoc jam antea a nobis responsum: quia enim
Deus sui causa est, satis est nos eum per seipsum demon·
strare; quod argumentum etiam multo strictius est quam
arg. a po‘steriori‚ quod fleri non solet nisi causis externis,

 

 

