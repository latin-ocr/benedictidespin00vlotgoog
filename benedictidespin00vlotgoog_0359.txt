343

demonstrationem nullam, quae certitudinem mathematicam
habeat adducam, quia nimirum tunc omnia per accuratas
definitiones, axiomata et theoremata debuissem exponere,
hocque in prioribus abundanter, qnantum in generalibus
praeceptis fieri potest, exposueram, adeoque haec omnia
repetendo et specialibus exemplis applicand0‚ ultra modum
prolixus evasissem. Interim tamen credo me satis ostendis·'
se, qua ratione accuratae demonstrationes sint perficiendae,
nam accuratiores definitiones non novi quam quae exjustis
definitionibus axiom. et theor. constant. Jam vero ego de-
finitiones per ipsam generationem exhibui (quae certe om·
nium praestantissimae sunt definitiones) non solum ipsa·
rum definitionum sed et axiomatum et theorematum, quae
sane quotquot authores pervolvi nullibi offendi, adeo ut
non videam quid praetermissum ad accuratas formandas
demonstrationes. Verum quidem est me admodum errare,
si existimarem haecce sola ad omnia problemata solvenda
sufficerez sed hoc nullibi affirmavi3 expresse enim pag. 18
habetur artis inveniendi qenerazia praecepta, quo lectores
colligere possint me jam tractare solum de his quae com-
munia sunt circa omnia incognita determinanda, quae oc·
currunt in mathematicis, physicis. mechanicis problemati·
bus: deinde quae solum physicis, atque sic porro mecha-
nicis solvendis conveniunt exponemz hisce peractis lectores
melius judicare poterunt, num ars mea inveniendi absolute
omnibus determinandis sufficiat. Haec autem specialia prae-
cepta variis in locis promisi; nam mea intentio est artem
inveniendi solam, et una cum hac totam philosophiam,
quantum possibile, explicare, cujus artis inveniendi nonnisi
radices modo exposui. Unicum hic adhuc notandum , qnod
licet specialia artis inveniendi praecepta aliquando pluris
fient, hoc tamen ex perverso judicio fieri,.nam utique artis
inveniendi generalia praecepta, quae jam exposui, multo
praestantiora et magis ideo aestimanda, quia specialia unice

