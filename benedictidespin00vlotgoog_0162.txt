146

sario pendere. In irrisore imperfectionem ostendunt, quja
istud, cui irridet, tale est, quod sive risibile est sive non:
si non est, perversam suam naturam ostendit, irridens cui
non irridendum: si est, ostendit in e0‚ cui irridet, se
imperfectionem quandam videre, quam e contrario non irri-
sione sed bonis rationibus corrigere debet.

Quod jam ad Risum attinet, ille nonnisi ad hominem
pertinet, qui aliquid boni in se animadvertit: et quia lae-
titiae quaedam species est, de eo nihil aliud dicendum
nisi quod de laetitia jam dictum est. De illo risu loquor,
qui ex idea quadam provenit, ridentem excitante absque
omni boni malique cogitatione, nullo vero modo de risu qui
spirituum motu excitatur, neque ad bonum malumve perti-
net: de quo jam dicere extra nostrum propositum erat.

De Invidia, Ira, et Indignatione nihil dicendum, nisi
ut illius simus memores quod antea de odio diximus,

CAPUT DUODECIMUM.

Dm HONORE, PUDORF„ ET IMPUDENTIA.

Honos quaedam laetitiae species est, quam quisquam in se
percipit ubi acta sua ab aliis aestimari laudarique videt,
nullum luorum utileve respicientibus.

Pudor quaedam tristitiae species, quae in aliquo oritur,
qui videt actiones suas ab aliis despici, nullum damnum
vel incommodum respicientibus.

