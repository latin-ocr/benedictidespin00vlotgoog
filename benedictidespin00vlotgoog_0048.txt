32

ut vero in infinita natura partes concipiantur, fieri nequit,
partes enim omnes 'illae natura sua infinitae esse deberent.
Adde, si ex diversis partibus consisteret, intelligi non posse ,
quod , quibusdam ejus partibus destructis , extensio ta·
men maneret, nec cum part-ibus illis destructis simul des·
trueretur; quod clare secum pugnat in tali re, quae propria
sua natura infinita est, nec unquam terminata vel finita
esse vel concipi potest. Porro, quod attinet ad divisionem
in natura, ea, uti jam dictum est, non fit in substantia,
sed semper et solum in modo substantiae; aquam igitur
dividens, non substantiam divido, sed tantum modum sub·
stantiae; quae substantia, quanquam diversimode modifi-
cata, semper tamen eadem est.

Divisio itaque vel passio in modo tantum fit: uti, si dici-
mus, hominem perire vel destrui, hoc tantum de bomine
intelligitur, prout tale compositum et modus substantiae,
non vero ipsa substantia sit, nec quoad substantiam ‚ a qua
pendet. Porro jam posuimus, uti et postea fiet, nihil extra
Deum exsistere eumque esse causam immanentem. Sed pas·
sio, cum agens et patiens distincti sint, aperta est imperfec-
tio: patiens enim necessario ab eo pendere debet, quod ex-
trinsecus passionem in eo causaverit; quod in Deo, quippe
perfecto, nullo modo fit. Porro de tali agente . qui per se ope·
ratur . dmi nequit eum imperfectionem patientis habere, cum
ab alio non patiatur, uti intellectus qui, uti et philosophi di-
cunt, ejus idearum causa est: cum vero sit causa immanens,
quis dicere audebit, eum imperfectum esse quamdiu a se

