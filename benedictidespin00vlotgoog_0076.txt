60

tinata quam sunt, aeque perfectus esset? Ad quod respon-
deatur, quod, si natura ab omni aeternitate alio modo cre-
ata esset quam nunc creata est, tunc ex eorum opinione,
qui Deo voluntatem et intellectum adscribunt, necessario
secuturum , Deum tunc aliam utrumque et voluntatem et in-
tellectum habere debuisse, quibus res aliter fecisset quam
facta sunt; et sic sequeretur Deum tunc alium fuisse quam
est: quare ponentes Deum nunc omnium perfectissimum es-
se, dicere cogimur eum talem non futurum si omnia aliter
crearet. Quae omnia absurditate plena nullo modo Deo, qui
nunc , et in omnem aeternitatem immutabilis est, fuit et erit ‚
tribui possunt. Quod porro a nobis demonstratur ex des-
criptione quam dedimus causae liberae, quippe quae nonin
eo consistat ut aliquid vel agere vel omittere possit, sed in
eo solo ut a nullo alio pendeat, itaque omne quod agat Deus
ab eo solo, tanquam a causa sapientissima fieri et effici.
Quia autem Deus rerum prima causa est, aliquid in eo esse
debet, per quod agat quod agit ne'c agere omittat: et quia·
illud quod eum aliquid agere faciat, nihil aliud esse potest
quam ipsa ejus perfectiO, concludimu3‚ nisi ejus perfectio
agere illud eum faceret, res non existerent nec esse ince-
pissent eo modo quo jam sunt.

Hucusque de prima Dei proprietate. Transeamus jam ad
seeundum ejus attributum, quod proprium in eo meamne,
et videamus quid nobis de ea dicendum sit.

Q

 

